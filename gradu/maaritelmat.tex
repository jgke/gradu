\section{Ohjelmointikielten vertailun määritelmät}

Ohjelmointikielten vertailemiseen on useita erilaisia tapoja, kuten kielten
suosio, ominaisuudet, tehokkuus ja työkalujen määrä. Jotta tässä tutkielmassa
voitaisiin verrata ohjelmointikieliä analyyttisesti, tässä luvussa määritellään
vertailukriteerit ohjelmointikielille, valitaan C:hen verrattavissa olevat
ohjelmointikielet sekä käsitellään muita mahdollisia syitä ohjelmointikielen
valintaan.

\subsection{Ohjelmointikielten vertailun kriteerit}
\label{sec:abs}

Verrattavissa ohjelmointikielissä on pyritty parantamaan C:n huonoja puolia
hyvien puolien kustannuksella, usein lisäämällä kieleen turvallisuutta
parantavia ominaisuuksia tai tehden kielestä helppokäyttöisemmän esimerkiksi
automaattisella muistinhallinnalla. Tämä kuitenkin heikentää kielen tehokkuutta
tai alustariippumattomuutta, mikä hankaloittaa kielten suoraa vertailua.
Määrittelemällä absoluuttiset reunaehdot voidaan vertailla kieliä ehtojen
puitteissa objektiivisesti. Jos yksikin näistä kriteereistä ei pidä, verrattava
kieli ei ole aidosti C:tä parempi, vaan se häviää C:lle joissain osa-alueissa
ja vastaavasti voi olla parempi joissakin toisissa.

Tutkielmassa vertaillaan kolmea osa-aluetta ohjelmointikielistä: suorituskykyä,
muistinkäyttöä sekä yhteensopivuutta C:n ja muiden ohjelmointikielten kanssa,
sillä nämä ominaisuudet nousevat esiin Kellin~(\citeyear{somemeantforc}) ja
Chatleyn, Donaldsonin ja Mycroftin~(\citeyear{next7000}) tutkimuksissa.
Tutkielmassa käsitellään myös subjektiivisempia kielten ominaisuuksia, kuten
kielen tiiviyttä\defword{terseness, expressiveness}, oikeellisuutta ja
ylläpidettävyyttä, mutta näitä ominaisuuksia ei huomioida kielten
paremmuusvertailussa. Nämä ovat kuitenkin olleet tärkeitä kriteerejä
ohjelmointikielten valitsemisessa~\citep{empiricalpopularity}, joten aiheiden
käsitteleminen selittää, miksi näennäisesti tehottomammat ohjelmointikielet
ovat suosittuja.

Ohjelmointikielellä kirjoitetun ohjelman tulee olla suoritusaikaisesti
vähintään yhtä nopea kuin vastaava C:llä kirjoitettu ohjelma. Kieli siis ei saa
vaatia ohjelmoijaa käyttämään mitään kielen ominaisuuksia, jotka voisivat
hidastaa ohjelmien suoritusta C:hen verrattuna. Monet suoritusaikaiset
turvallisuutta lisäävät ominaisuudet, kuten muistialueiden tarkistukset,
hidastavat kielen suoritusaikaista nopeutta.

Ohjelmointikielellä toteutettu ohjelma ei myöskään saa käyttää enempää muistia
niin suoritusaikaisesti kuin talletusvälineelläkään verrattuna vastaavaan
C-ohjelmaan. Tämä koskee myös vakiokirjastoa\defword{standard library} --
yksikin konkreettinen vakiokirjaston funktio linkitettynä ohjelmaan kasvattaa
ohjelman kokoa. Mikäli jokin vakiokirjasto toteutetaan, sen käyttäminen tulee
olla ohjelmoijalle täysin vapaaehtoista. Yksi tapa toteuttaa tämä on liittää
vain käytetyt funktiot osaksi ohjelmaa, jolloin käyttämättömät funktiot eivät
kasvata ohjelman kokoa.

Jos samaa vakiokirjastoa käytetään useassa ohjelmassa, tilankäytön kannalta on
edullisempaa säilöä vakiokirjasto jaettuna kirjastona, mutta tämä heikentää
kääntäjän mahdollisuuksia käännösaikaiseen optimointiin. Jos vakiokirjastoa ei
ole ladattu muistiin ohjelman käynnistyessä, ohjelman käynnistys voi kestää
hieman kauemmin. C:n vakiokirjasto liitetään usein moderneissa
käyttöjärjestelmissä ohjelmiin jaettuna kirjastona, sillä C:tä käytetään lähes
jokaisessa käyttöjärjestelmän ohjelmassa, ja näin jaetun kirjaston käyttäminen
välttää osan jaetun kirjaston huonoista puolista: kirjasto löytyy vain yhtenä
kopiona kiintolevyltä, ja se on valmiina ladattuna välimuistiin.

Ohjelmointikielen tulee olla täysin yhteensopiva C:n suoritusympäristön kanssa.
Tämä koskee C-koodin kutsumista C:n vierasfunktiorajapinnan
läpi\defword{Foreign function interface, FFI} sekä kielen funktioiden kutsumista
muiden ohjelmointikielten C-rajapinnan läpi. Kielen tulee näiden lisäksi toimia
kaikissa ympäristöissä, joissa C toimii. Kielen pitää myös tukea C:n
esikäsittelijää, jotta C:n käyttäminen verrattavan ohjelmointikielen kanssa
olisi mahdollisimman saumatonta.

\subsection{C:hen verrattavissa olevat ohjelmointikielet}

Historian saatossa on tehty useita C:n kilpailijoita, jotka ovat yrittäneet
parantaa C:tä joidenkin C:n hyvien puolien kustannuksella. Muutamat näistä ovat
päätyneet hyvin suosituiksi ohjelmointikieliksi, kuten esimerkiksi C++ ja Go.
Kielten suosion mittaamiseen on tehty useita projekteja, jotka vertailevat
kieliä esimerkiksi hakutulosten tai projektien mukaan. Näitä ovat esimerkiksi
TIOBEn ohjelmointikielten suosion indeksi~\citep{tiobe} ja GitHub-palvelun
julkaisema \mbox{Octoverse}~\citep{octoverse}.
%Valitsemalla vertailuun suosittuja kieliä voidaan tutkia, miksi muuten
%selkeästi täysin käyttökelpoinen kieli ei ole syrjäyttänyt C:tä.

Koska tutkimuskysymyksessä vertaillaan ohjelmointikieliä suorituskyvyn ja
muistinkäytön suhteen, vertailuun kannattaa ottaa mukaan vain tehokkaita kieliä
-- korkeamman tason ohjelmointikielet on tarkoitettu ohjelmointinopeuden
parantamiseen ja turvallisempien ohjelmistojen toteuttamiseen nopeiden
ohjelmien sijaan. Tällöin kielen suorituskyky on heikompi. Yksi kattava
suorituskykyä mittaava vertailu on Benchmarks Game~\citep{benchmarks}, jossa
pyritään kirjoittamaan mahdollisimman nopea ohjelma pysyen silti kielelle
idiomaattisessa lähdekoodissa\footnote{Hyvin monessa kielessä voi kirjoittaa
C:hen verrattavissa olevaa matalan tason ohjelmointia, mutta Benchmarks Gamessa
on tarkoituksena välttää tätä.}.

TIOBEn listasta Ada, C++, D, Go ja Rust nousevat esiin verrattavina kielinä.
Kaikki viisi kieltä ovat tehokkaita. Tämän lisäksi jokaisen kielten historiassa
on ollut tavoitteena korvata C:n tai C++:n käyttö, kuten luvussa~\ref{sec:muut}
kerrotaan.

Viime vuosina on tehty myös useita C:hen käännettäviä ohjelmointikieliä, jotka
ovat jääneet pitkälti ilman mitään näkyvyyttä, kuten LISP/c~\citep{clisp1},
C-Mera~\citep{clisp2}, Carp~\citep{clisp3} ja Nymph~\citep{nymph}. LISP/c,
C-Mera ja Carp ovat LISP-perheeseen kuuluvia C:ksi kääntyviä ohjelmointikieliä,
jotka pyrkivät parantamaan C:n syntaksia korvaamalla sen LISP-perheen
syntaksilla. Nymph taas on olio-ohjelmointikieli. Erityisesti Carp on tämän
tutkielman kannalta kiintoisa ohjelmointikieli, sillä se on C:ksi kääntyvä
ohjelmointikieli, joka on suunniteltu mahdollisimman suorituskykyiseksi.

\subsection{Kielten suosioon vaikuttavat tekijät}
\label{sec:suosio}

Eräässä tutkimuksessa~\citep{empiricalpopularity} tutkittiin syitä
ohjelmointikielten valintaan. Yhden tutkimuksen järjestämän kyselyn (s. 8,
\mbox{Slashdotissa} julkaistu kysely, n=1679) perusteella kielen valintaan
vaikuttaa avoimen lähdekoodin kirjastojen saatavuus, olemassa olevien ohjelmien
jatkokehitys sekä kielen tunnettavuus ohjelmoijien keskuudessa -- tutkimuksen
mukaan ohjelmoijat siis suosivat jo käytettyjä ohjelmointikieliä uusien kielten
sijaan. Saman kyselyn vastaajat arvioivat suorituskyvyn turvallisuutta
tärkeämmäksi.

Saman tutkimuksen järjestämässä Slashdot-sivustolla julkaistussa kyselyssä noin
40\% vastaajista arvioi tärkeäksi kriteeriksi työkalut. Kyselyn perusteella
kielen olisi siis hyvä tarjota toimivat työkalut, kuten
ohjelmistopakettien~\defword{software package} hakemiseen
paketinhallintajärjestelmän\defword{package manager}, nopean ja
käyttäjäystävällisen käännöstyökalun sekä valmiudet olemassa oleviin
kehitysympäristöihin integroitumiselle. Olemassa olevien C-ohjelmistojen
tukeminen on välttämätöntä mutta haastavaa johtuen C:n ekosysteemin
monimuotoisuudesta, erityisesti lukuisista kääntämistyökaluista.

Tutkimuksessa selvitettiin myös suosittuja ominaisuuksia ohjelmointikieliltä
(s. 13, SaaS MOOC -kurssin yhteydessä oleva kysely, n=415). Useita
tutkimuksessa selvitetyistä suosituimmista ominaisuuksista ei ole mahdollista
toteuttaa johtuen luvussa~\ref{sec:abs} määritetyistä rajoitteista, kuten
poikkeuksia ja rajapintoja. Useat muut tutkimuksessa esiin nousseet
ominaisuudet, kuten suorituskyky, ovat taas suoraan rajoitteiden mukaisesti osa
verrattavan ohjelmointikielen tavoitteita.

Tutkimuksessa myös verrattiin tiettyjen toteamuksien, kuten
\emph{''\foreignlanguage{english}{This language has a strong static type
system}''} keskinäistä korrelaatiota. Kielen tiiviys
(''\emph{\foreignlanguage{english}{This language is expressive}}'') korreloi
eniten (korrelaatiokertoimella 0.76) kielestä pitämisen kanssa (s. 13, The
Hammer Principle -sivustolla julkaistu kysely).

%Eräässä blogikirjoituksessa \citep{microsoftdictperf} vertaillaan C\#:n ja
%C++:n suorituskykyä. Kirjoituksessa C\#:llä kirjoitettu yksinkertainen toteutus
%suoriutuu tehtävästä nopeammin ja yksinkertaisemmin kuin optimoitu C++-ohjelma.
%Vasta usean C++-ohjelma päihitti C\#-toteuden nopeudella. C\#-toteutus
%kuitenkin vei noin neljä kertaa enemmän muistia kuin C++-toteutus.

Tutkimuksen perusteella valmiiksi suosittuja kieliä käytetään enemmän myös
uusissa projekteissa. Olemassa olevien kirjastojen tärkeyttä korostetaan
useassa kohdassa tutkimusta. Täysin C:n kanssa yhteensopiva kieli voi käyttää
C:lle tehtyjä kirjastoja, jolloin kielellä on käytettävissään laaja C:n
ekosysteemi\footnote{Esimerkiksi GitHubista hakusanalla 'library' löytyy yli
26\,000 C:llä kirjoitettua projektia.}.

Uusia ohjelmointikieliä opetellessa ohjelmoijat turvautuvat aikaisemmista
kielistä opittuihin käytäntöihin~\citep{languagelearning}. Uusien
ohjelmointikielten käyttöönottoa helpottaa siis muiden vastaavien kielten
osaaminen, sillä aikaisempi kokemus tukee uuden kielen opiskelua.
Suunnittelemalla C:n korvaajan C:n kanssa samankaltaiseksi kieleksi voidaan
pienentää uuden kielen opettelun kynnystä. Kielen eriävät ominaisuudet olisi
siis hyvä toteuttaa siten, että ne ovat mahdollisimman helppoja oppia C:stä
uuteen ohjelmointikieleen siirtyvälle ohjelmoijalle.

%Helppokäyttöisyys \\
%- turvallisuus (esim. tyypit) \\
%- esim. annotaatiot \\
%- selkeä mitä tekee

%\subsection{Mahdollisia kielen ominaisuuksia}
%
%Kielen ominaisuudet vaikuttavat sillä rakennettujen ohjelmistojen
%arkkitehtuuriin. Tyyppiluokat tai rajapinnat kannustavat vahvan
%tyypityksen kautta tyyppiturvalliseen ohjelmointiin, kun taas dynaamiset kielet
%(esimerkiksi LISP-perheen kielet) kannustavat nopeaan kehitystahtiin staattisen
%turvallisuuden hinnalla. Yksinkertaiset kielet, kuten C ja Go, tarjoavat usein
%vain yhden selkeän tavan toteuttaa yksittäiset funktiot, kun taas
%monimutkaisemmat kielet tarjoavat lukuisia vaihtoehtoja.\citationneeded
%
%BitC-ohjelmointikielen sähköpostilistalla käydyssä keskustelussa pohdittiin
%mahdollisia ongelmia vahvan tyypityksen (etenkin tyyppiluokkien) käytöstä
%matalan tason ohjelmoinnissa~\citep{bitc}. Shapiron sähköpostissa todetaan,
%että tyyppiluokkia ei voi toteuttaa ilman suoritusaikaista tukea.
%
%On huomioitava, että lukuisten olemassa olevien C:n kirjastojen, rajapintojen
%ja projektien vuoksi yhteensopivuus C:n kanssa tulee olla saumatonta
%mahdollisten vaihtoehtoisten ohjelmointikielten osalta, jotta kielen
%vaihtaminen olisi mahdollista. Tämä sisältää myös kirkastorutiinien kutsumisen
%muista ohjelmointikielistä, sillä C on lukuisissa järjestelmissä \emph{lingua
%franca}, jonka avulla ohjelmointikielet pystyvät kommunikoimaan keskenään.
%Esimerkiksi Python-ohjelmointikieli~\citep{python} sisältää tuen C-funktioiden
%kutsumiseen~\citep{pythonffi}, jota voi käyttää muiden ohjelmointikielten
%funktioiden kutsumiseen, mikäli käyttäjä kirjoittaa ''sillan'' C-ohjelmana.
%Käytännössä jokaisesta aktiivisesti käytetystä ohjelmointikielestä on
%mahdollista kutsua C-koodia.
%
%Ohjelmointikielten ekosysteemit koostuvat eri tahojen luomista kirjastoista. On
%tärkeää, että näihin kirjastoihin pääsee käsiksi mahdollisimman helposti.

% Kirjastojen lisenssien tulee myös olla yhteensopivia, jotta kirjastoja voi
% käyttää yhdessä toistensa kanssa. Eri ohjelmointikieliekosysteemeissä on
% käytössä erilaisia lisenssejä -- JavaScript-kirjastot ovat usein
% MIT-yhteensopivia, kun taas Java-kirjastot ovat usein Apache 2 -yhteensopivia.
% Liitteessä~\ref{app:github} on taulukko GitHub-verkkopalvelun sisältämien
% julkisten projektien määrä ryhmiteltynä lisenssin ja kielen mukaan.
%
% Kirjastot voi myös julkaista useammalla kuin yhdellä lisenssillä, jolloin
% käyttäjät voivat päättää, mitä lisenssiä haluaa seurata. On kuitenkin
% filosofinen kysymys, onko esimerkiksi Apache2+GPL parempi lisenssi kuin pelkkä
% GPL, sillä Apache2 ei vaadi tiettyjä oikeuksia loppukäyttäjille, kuten pääsyä
% ohjelmiston lähdekoodiin~\citep{apachetldr, gpl3tldr}. Apache2 siis antaa
% ohjelmoijille enemmän vapauksia GPL3:een verrattuna, mutta käyttäjien vapaus
% esimerkiksi muokata ohjelmistoa kärsii tästä.

%\subsection{Makrojärjestelmät}
%
%Ohjelmointikielten makrojärjestelmillä tarkoitetaan ohjelmointikielen
%ominaisuuksia, joita voidaan käyttää käännösaikaiseen lähdekoodin luomiseen ja
%muuntamiseen. Lähdekoodin luonti käännösaikaisesti voi pienentää huomattavasti
%tarvittavaa lähdekoodin määrää tietyissä tilanteissa aiheuttamatta
%suoritusaikaisia haittoja. Ensimmäiset makrojärjestelmät rakennettiin
%symbolisen konekielen käsittelyyn, jolloin makrojärjestelmiä käytettiin
%poistamaan turhaa toistoa ohjelmien lähdekoodista.
%
%Jos C:n makrojärjestelmä korvataan ilmaisuvoimaisemmalla makrojärjestelmällä,
%sen tulee säilyttää C-yhteensopivuus. Käytännössä jokainen C-kirjasto
%mahdollistaa kirjaston käyttämisen otsikkotiedostojen kautta, joissa voi olla
%esimerkiksi alustakohtaisia määrittelyjä. Yhteensopimaton makrojärjestelmä ei
%pysty käyttämään näitä tiedostoja hankaloittaen kielten välistä yhteistyötä.
%
%Lähdekoodin luominen käännösaikaisesti voi kasvattaa lopullisen ohjelman kokoa,
%sillä makron sisältö kopioidaan makrokutsun paikalle. Toisaalta ohjelmakoodin
%luonti voi myös mahdollistaa optimointeja, joita kääntäjä ei olisi pystynyt
%tekemään tavalliselle funktiolle. Kääntäjästä riippuen lähdekoodin
%sijoittaminen funktiokutsun paikalle voi esimerkiksi mahdollistaa paremman
%silmukoiden vektorisoinnin tai kuolleen koodin poistamisen~\citep{cinlining}.
%Ohjelmoijalle tulisi siis antaa mahdollisuus päättää, haluaako hän
%ohjelmoidessaan käyttää ohjelmointikielen makrojärjestelmää vai perinteisiä
%funktioita. Oikeaoppisella makrojärjestelmien käytöllä taataan paras
%mahdollinen suorituskyky säilyttäen lähdekoodin selkeys ja ylläpidettävyys. 
%
%Makroja käyttäessä voi tapahtua ristiriitoja esimerkiksi luodessa väliaikaisia
%muuttujia, joilla on sama tunniste kuin aikaisemmin lähdekoodissa
%määritellyillä muuttujilla~\citep{macrohygiene}. Esimerkiksi C:n makrojen
%tulokset voivat symbolien törmäyksien lisäksi aiheuttaa syntaksivirheitä, kuten
%ohjelmassa~\ref{fig:cmacrofail} näytetään. Ohjelman tulostama viesti on
%määrittelemätöntä toimintaa alustamattoman muuttujan käytön vuoksi. Jos
%ohjelmointikielen makrojärjestelmä estää tällaiset ristiriidat, sitä kutsutaan
%hygieeniseksi makrojärjestelmäksi.
%
%\begin{listing}[ht!]
%    \inputminted{C}{koodi/cmacrofail1.c}
%    \inputminted{C}{koodi/cmacrofail2.c}
%    \caption{C-makrot voivat aiheuttaa laajennetussa muodossa yllättäviä
%    tuloksia muuttujanimien törmäyksien ja syntaksivirheiden vuoksi. Ohjelmoija
%    odottaa tulokseksi ohjelmaa, joka tulostaisi arvon 2, mutta lopullisen
%    ohjelman tulostama viesti on määrittelemätöntä toimintaa alustamattoman
%    muuttujan käytön vuoksi.}
%    \label{fig:cmacrofail}
%\end{listing}
%
%\grayrule
%
%Makrojärjestelmiin on runsaasti vaihtoehtoisia toteutustapoja. Yksinkertaisin
%vaihtoehto on jättää makrot kokonaan pois ohjelmointikielestä, mikä tosin
%rajoittaa ohjelmointikielen mahdollisuuksia käännösaikaiseen
%laajennettavuuteen.
%
%Tekstialkioiden korvaamiseen perustuvat makrojärjestelmät ovat erittäin
%yksinkertainen ja joustava tapa toteuttaa käännösaikainen makrojärjestelmä.
%Tekstialkioiden korvaamisessa makroprosessori etsii syötteestä tiettyjä
%tekstialkioita ja korvaa niitä joukoilla tekstialkioita. Tekstialkioiden
%korvaaminen toimii yleensä erillisenä osana kääntämistä, eikä makroilla ole
%tällöin tietoa varsinaisen ohjelmointikielen tyypeistä tai tunnisteista.
%
%Mallipohjaisissa makrojärjestelmissä asetetaan tyyppejä tai arvoja ennalta
%määritettyyn malliin, yleensä luokkiin tai funktioihin. Mallipohjaiset
%makrojärjestelmät eivät voi tehdä kaikkea, mitä tekstialkioiden korvaamiseen
%perustuvat makroprosessorit voivat tehdä. Mallipohjaiset järjestelmät voivat
%käyttää hyväksi ohjelmointikielen tyyppijärjestelmää ja asettaa käännösaikaisia
%rajoitteita mallin parametreille, mikä mahdollistaa paremmat käännösaikaiset
%tarkistukset ohjelmien oikeellisuudesta. Monet mallipohjaisen ohjelmoinnin
%käyttökohteista ovat suunnattu geneeristen funktioiden tai luokkien luomiseen
%eikä syntaksin muuttamiseen.
%
%Syntaksipuupohjaiset makrojärjestelmät käsittelevät ohjelmointikielten
%syntaksipuita. Syntaksipuiden käsittely pelkkien tekstialkioiden sijaan
%mahdollistaa uusien kontrollirakenteiden määrittämisen yksinkertaisesti ja
%turvallisesti. Puhtaassa syntaksipuiden käsittelyssä sekä syötteen että makron
%laajennetun version on oltava ohjelmointikielen syntaksin mukaisia, eli
%syntaksipuita käsittelevä makro ei voi käsitellä mitä tahansa syötettä.
%
%Monikäyttöisimmät makrojärjestelmät ovat proseduraalisia makrojärjestelmiä.
%Proseduraalisissa makrojärjestelmissä ohjelmoija voi käyttää samaa
%ohjelmointikieltä sekä tavalliseen ohjelmointiin että makrojen toteutukseen.
%Proseduraaliset makrojärjestelmät vaativat yleensä enemmän koodia makrojen
%toteutukseen verrattuna muihin makrojärjestelmiin, mutta toisaalta
%mahdollistavat kaiken, mitä ohjelmointikielellä voisi tehdä. Proseduraalinen
%makrojärjestelmä voisi esimerkiksi lukea tiedostoja käännösaikaisesti ja
%vaikuttaa lopulliseen lähdekoodiin tiedoston sisällöstä riippuen.
%
%Mikään makrojärjestelmä ei ole täydellinen, vaan jokaisessa makrojärjestelmässä
%on sekä hyviä että huonoja puolia. C:n makrojen kaltaiset yksinkertaiset
%järjestelmät ovat helposti ylläpidettäviä, sillä makroja voi käyttää vain
%tietyillä tavoilla, jotka ovat samat ohjelmistosta riippumatta. Tällöin yhdestä
%ohjelmistosta toiseen siirryttäessä makrot eivät aiheuta vaikeuksia koodipohjaa
%opetellessa. Kun makrojärjestelmän ilmaisuvoimaa kasvatetaan, myös sen
%käyttäminen muuttuu monimuotoisemmaksi. Toisaalta monimutkaisemmat
%makrojärjestelmät myös mahdollistavat enemmän ratkaisuja kuin yksinkertaiset.

%C:n ja C++:n tekstin korvaamiseen perustuvassa makrojärjestelmissä korvataan
%tekstialkioita ja funktion kaltaisia makroja uusilla sekvensseillä alkioita. Ei
%rekursiota yleisessä tapauksessa, ei turing-täydellinen. Yksinkertainen
%yksinkertaisissa tapauksissa.
%
%C++:n ja D:n mallipohjaisissa järjestelmissä ... C++ erittäin hidas kääntää.
%Turing-täydellinen. D:n mallipohjainen ei turing-täydellinen.
%
%Rust syntaksipohjainen, ottaa tyypitettyjä ja pattern match. Oma DSL, joka
%eroaa jonkin verran varsinaisesta kielestä.
%
%D ja Rust myös proseduraalinen (D: string mixin + ctfe), you can do everything!
%
%C:n ja C++:n esikäsittelijä on tekstialkioiden korvaamiseen perustuva
%makroprosessori.
%
%C++:n ja D:n mallit mahdollistavat metaohjelmoinnin, tosin D vaatii kaikkien
%parametrien olevan tyyppejä.
%
%Rustin makrojärjestelmä perustuu syntaksipuiden käsittelyyn.
%Rustin makrojärjestelmä on käännösaikaisesti tyypitetty, ja sisältää tyypit
%esimerkiksi tunnisteille ja lausekkeille.
%
%Rust sisältää syntaksipuupohjaisen makrojärjestelmän lisäksi kokeellisen
%proseduraalisen makrojärjestelmän.
%

%\subsection{Vertailtavien kielten makrojärjestelmät}

%Ada, D ja Go eivät sisällä mahdollisuutta käännösaikaisille makroille. C ja C++
%käyttävät samaa makrojärjestelmää, joka on kuitenkin hyvin
%rajoittunut~(\citeauthor{CPP17}, \citeyear{CPP17}, luku~19; \citeauthor{C18},
%\citeyear{C18}, luku~6.10).
%
%C:n ja C++:n makrot ajetaan ennen muuta koodin käsittelyä, eli makroja voi
%sijoittaa mihin tahansa koodia., kun taas C:n ja C++:n ei\footnote{C:n ja
%C++:n makrojärjestelmä ei ole edes primitiivirekursiivinen, sillä makrot eivät
%voi sisältää itseään.}.
